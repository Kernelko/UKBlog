---
layout: default
---
26 lipca, środa

Pobudka rano, zwlekanie się z łóżka i natychmiastowa wycieczka na dół, ponieważ murzynki jeszcze dobrze nie otworzyły oczu, a już telewizor włączony :P
Znalazłam dżemik do ogólnego użytku, więc moje śniadanko było trochę bogatsze niż zwykle. Zanim się ogarnęłam i zebrałam (bo moje współlokatorki zajmowały łazienkę) to nadeszła 11. Na szczęście mój interview odbywał się tylko 20 min na piechotę od hostelu, więc godzinka w zupełności wystarczy - nawet jeśli, tak jak dzisiaj, pogoda jest TRAGICZNA. Po prostu leje i leje. 
Nie przeszkodziło mi to w znalezieniu kilku fajnych miejsc, jak uroczej uliczki ze sklepami (wśród których, bardzo rasistowski sklep The White Stuff)(w zasadzie to była dość skomplikowana sieć uliczek):



A także klimatyczny sklep z niszowymi płytami, a na witrynie Kupa Band (żenujący gimbazjalny żart, przepraszam, ale jednak troszkę śmieszy):


Dotarłam na miejsce rozmowy jakieś 20 minut przed czasem i nawet nie miałam się gdzie schować, bo Bierkeller otwierał się punktualnie o 12. Poczłapałam za róg, żeby znaleźć zadaszenie ale zaraz wróciłam (już nie pamiętam czemu), patrzę, a tu - akcja ratunkowa!
Jakiś grubszy biznesmenik w garniturku chyba z okolicznych biurowców leży na plecach na mokrej ziemi z całą zakrwawioną twarzą i kręci się koło niego już całkiem sporo ludzi. Było to strasznie schizowe, bo byłam tam dosłownie kilkanaście sekund wcześniej i nic się nie działo, całkiem możliwe że wypadek zdarzył się w momencie kiedy byłam odwrócona tyłem. Brrr. Tak czy inaczej, obserwowałam akcję ratunkową - w ciągu 5 minut były 3 patrole policji, kilkanaście osób (robotników z budowy, pracowników korpo, policjantów) ogarniało biedaka za pomocą first aid kits które każdy przynosił w różnej formie, a część policjantów sterowała ruchem. Karetka przyjechała po może 8 minutach? 10? Od zadzwonienia i to by było na tyle. Przypuszczam że wypadek zdarzył się, gdy biedaczek przebiegał przez mokrą ulicę i zawiało go, przewrócił się i uderzył głową w krawężnik/barierkę.
Wreszcie, zanim akcja ratunkowa się skończyła, ktoś otworzył Bierkeller i mogłam rozpocząć moją rozmową kwalifikacyjną. 
Prowadził ją Oli, całkiem miły młody człowiek, troszkę starszy ode mnie, jak się potem okazało, też studiował coś około medycznego w Cardiff i co więcej, w liceum jego main subject to była fizyka i też się interesuje fizykę kwantową :D 
Był całkiem zabawny bo moje pierwsze skojarzenie to książe brytyjski, ten co go rzuciła Emma Watson tekstem na twitterze 
“ Also..... marrying a Prince not a prerequisite for being a Princess.” 
Bo ponoć randkowali, czy coś, tak twierdzą media. 
O, już wiem, książe nazywa się Harry, ale dlatego skojarzył mi się z Ollim, bo oboje są totalnie rudzi i mają identyczne włosy :D
W każdym razie, Oli zadał mi kilka pytań i wytłumaczył jak to tu wygląda. Generalnie lokal jest ciekawy. Mieście się w budynku zaraz obok stadionu narodowego i ma trzy duże sale. Jedna, nazwijmy to quality, bo Oli ciągle w jej kontekście mówił o quality, to taki jakby pub w którym się siedzi na wygodnych sofach i przy fajnych stolikach i tam jest, tak myślę, spokojniej i tam się skupiają na quality service i jedzeniu etc. 
Druga sala, nazwijmy ją sportową, ma dużą szybę zamiast jednej ściany i ogródek. W sali mieści się ponoć największy telebim w Cardiff ( tzn. Taki restauracyjny) oraz kilka mniejszych. To typowa sala na wydarzenia sportowe. Wszyscy tam siedza, piją piwo i jedza chipsy i kibicują komu tam przyjdzie akurat grać. 
Trzecia sala to Bierkeller właściwe. Mimo że nie jest w piwnicy, to wygląda jak piwnica. Długie ławy, scena, na której jest zawsze zespół który gra i ponoć w piątki i soboty tam jest nie do ogarnięcia. Burdel, hałas, pijani, aroganccy ludzie i ogólnie masakra, ale Oli mówi, że dzięki temu jest bardzo dużo tipów. Bardzo dużo.
No i tyle. Płaca - £7.05 za godzinę. Bida. Karol w Londynie zarabia więcej.
A koszty psychiczne pracy w piwnicy pełnej pijanych brytyjczyków (jak są pijani, to zachowują się gorzej niż polacy), co więcej, mam ponoć nosić tradycyjną bawarska sukienkę, bo taki jest tam uniform... 
Nie dam rady. Rezygnuję. 
Dostałam też dzisiaj odpowiedź z CUBRICa. Babeczka napisała mi że przedstawi moją aplikację na jakimś ogólnym spotkaniu w piątek rano i jeśli ktoś zechce mnie wziąć to się ze mną skontaktuje, ale żebym nie liczyła na wiele bo naukowcy są teraz bardzo zajęci i że jak się nikt do mnie nie odezwie w ciągu dwóch tygodni, to mam to traktować jako odmowę. 
Co zatem robić? Postanowiłam pojechać do Londynu, jako że tam jest 100 razy więcej ofert pracy na minutę i dużo ofert pracy w bioinformatyce, na których mi naprawdę zależy. Uznałam że CUBRIC chyba nie jest aż tak wybitny, żeby z tego robić niewiadomo co i upierać się z zostaniem tu jeśli to że pójdę na trial w sobotę do Bierkeller jeszcze nie gwarantuje że mnie wezmą. A nawet jeśli, to jak będę chciała zmienić pracę to się praktycznie nie da, bo to moje jedyne zaproszenie na rozmowę, a wysłałam już ileś aplikacji. Nie chcę utknąć w tym barze,  zwłaszcza że zmiany są do późnych godzin nocnych (i jak ja będę wracać, jak Oli mi powiedział że na public transport mam nie liczyć nocą?), gdzie późne godziny nocne to najwcześniej zamknięcie o 12, czyli wychodzę o 1, a najpóźniej o 2 w nocy, czyli wychodzę o 3. 
W drodze powrotnej z rozmowy ruszyłam w poszukiwaniu muzeum narodowego, po drodze malutki zameczek, którego nie zwiedziłam, bo szkoda mi 12 funtów (za to obiadów można narobić chyba przez miesiąc!!):

A to już muzeum:












Nie wiem o co chodzi, ale wychodzi na to że w środku ukrywa się chyba nasz bazyliszek. 
W środku wszystkie muzea naraz: Historia Naturalna, Sztuka Historyczna, Sztuka Współczesna, Impresjonizm. 
Zacznijmy od Muzeum Historii Naturalnej. W porównaniu do Londyńskiego - na pewno lepsze jeśli chodzi o część ‘Ziemia’. W Londynie ta wystawa jest stara i zniszczona i wygląda dokładnie tak samo jak 10 lat temu, kiedy pierwszy raz byłam w Londynie. 
Ok, pozostałe ekspozycje są dużo bogatsze, ale wydaje mi się że Cardiff jest idealne dla dzieciaków. Nie za dużo, nie za mało, każda sala “dostosowana” do wystroju, za pomocą odpowiednio uformowanych ścian, dobranego oświetlenia, nie są to po prostu rzeczy w gablotach. 
Z ciekawostek:
Od czasów Kolumba ocean Atlantycki zwężył się o 13 metrów! Jest nawet specjalny licznik, który liczy o ile w milimetrach zweża się ten akwen. Oto on:

Makieta lasu 1:1 w czasach gdy stawonogi były wielkości psa:




Kość udowa dinozaura, która była tak wysoka jak ja, oraz selfie z mamutem naturalnej wielkości który ruszał się i mamucił po mamuciemu.

Strasznie wielki łoś i selfie z żubrem, który ma bardzo przenikliwe spojrzenie i nie mieścił się w kadrze :<

Lisek i nadmorskie, skaliste wybrzeże z mewami.

Zielone motyle zawsze zachwycają tak samo.


Ciężko było się oprzeć, ale się udało. Zamiast tego mam ładny poster z obrazem Monet “San Giorgio Maggiore”. Przejdźmy do części artystycznej muzeum. Minęłam tutaj miłą panią która mieszka w moim hostelu i też zdaje się podróżuje samotnie. Już ją rozpoznaję więc uśmiechnęłyśmy się do siebie.
Na pierwszy rzut poszła porcelana:

To jest chyba holenderska.






Tu sympatyczna koza i dzbanki.



Ta waza była chińska.









To też dzbanek, wbrew pozorom! A obok jeszcze więcej porcelany.

Figurki ozdobne młodzieńczych zalotów. Piękne!


Było trochę obrazów Manet, Monet, Turnera i innych impresjonistów. Nie będę ich tu wrzucać, bo można je obejrzeć w internecie. Ciekawa jest historia skąd się wzięły. Otóż, ogromne zasługi dla promocji sztuki w tym regionie miały te panie:

Siostrzyczki Davis, wnuczki słynnego bogacza, które kochały sztukę i korzystając ze swojego majątku, który odziedziczyły w wieku 25 lat (około, nie pamiętam dokładnie) zbudowały dużą kolekcję cennych obrazów która to została podarowana muzeum w Cardiff. 
Ich dziadzio też ma swój portret w dziale “Faces of Wales” (śmieszy mnie ten rym).

To nie był byle kto: ponoć jeden z największych przedsiębiorców XIX wieku. To on zbudował większość sieci kolejowych w zachodniej i środkowej Walii, a zaczynał jako biedny farmerski chłopaczek. 




Z ciekawostek opowiem jeszcze legendę o królowej Eleonorze, której portret wisiał w salach historycznych:


Królowa ta to żona Henryka II. Ponoć była niesamowicie zazdrosna. Jej mąż miał swoją kochankę, Rosamund Clifford, umieścić w labiryncie i docierać do niej po czerwonej nitce. Kiedy Eleonora się o tym dowiedziała, poszła do labiryntu, znalazła biedną różyczkę i kazała jej wybrać : sztylet (trzyma w lewej ręce na obrazie) albo kielich z trucizną (w prawej). Rosamund wypiła truciznę i zmarła. Ach te kobiety! Albo Ach Ci mężczyźni. Ten to kurczę był sprytny, schować kobietę w labiryncie :D











Z innych ciekawych eksponatów: tankard, czyli metalowy kufel z pokrywką z bardzo interesującą ilustracją, powiedziałabym, wprost na wielkanoc:













Fotek z samego muzeum mam jeszcze trochę, ale nie ma sensu wrzucać wszystkich. Powiem tylko, że warto. Mają dużo eksponatów, sala historyczna ugina się pod ilością obrazów. Kolekcja siostrzyczek Davis jest przepiękna (Turner!) Porcelana też warta uwagi, tylko te współczesne obrazy jakoś mi zupełnie nie przypadły do gustu.
Udałam się do sklepiku po obowiązkowy magnesik, poster i parę kartek i ruszyłam w stronę domu.

Czas na ostatnią część mojej pysznej wycieczki, czyli wreszcie zobaczenie Cardiff Bay, czy też po tutejszemu BAE CAERDYDD. Nie wińcie mnie, od mojego hostelu do pół godziny, i ciągle jestem zmęczona. Na szczęście po wyjściu z muzeum wreszcie się rozpogodziło (tzn. Przestało padać a nie że wyszło słońce) i mogłam zaliczyć obowiązkowy dla mnie element każdego nadmorskiego miasta.
Po drodze piłka do rugby/pancernik/Millenium Center






Nie mam pojęcia co to jest, może The Doctor Who Experience?

I wreszcie, zatoka:






Plaża gotowa, tylko pogody brak :(

Aż mi się żal zrobiło tego autobusiku, tak grzecznie przeprasza.


W ten sposób skończyłam moją pyszną wycieczkę (nie, nie poszłam na wino do tego kontenera, tak, to jest lokal z winem).
Teraz siedzę sobie w hostelu i próbuję  w lokalnym barze pierwszego piwa tu ( i ostatniego póki co), ale mi wolno, bo dzisiaj bardzo oszczędnie zakupiłam cebule i jogurt za łączną kwotę 70p dzięki temu mój makaron z pesto, pomidorami i szpinakiem zyskał nowy smak. #taniojeśćdobrzejeść!
A oto piwo:



Chyba należę do tych którzy stawiają Ale nad Lager, ale nie jestem pewna. Bardzo fajne piwo, mogę polecić. 
Czas już się zwijać, bo jutro mam autobus o 9:15! 



[back](./)
