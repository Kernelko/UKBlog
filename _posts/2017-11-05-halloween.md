---
layout: default
title: Niespodziewane halloween

---
5 listopada, niedziela

Dzisiaj zdarzyła się mrożąca krew w żyłach historia, która to, jak to horrory mają w zwyczaju, zaczęła się niewinnie, typowo, od sielankowych obrazków poniżej:


Nic nie zwiastowało tragedii. Halloween było już kilka dni temu, a ja przecież już wiem co myśleć i czego się spodziewać po tak niewinnych i bezbronnych stworzeniach jak warzywa. Cóż. Dzisiejsze popołudnie zakwestionowało moje poglądy. Ale do rzeczy.

Powyższe piękne *groceries* zakupiłam na farmer's market w Stoke Newington, pochodzą one z organicznych upraw, fair trade i prosto od rolnika. Sielanka. Nie użyłam plastiku, bo pakowałam je do moich bawełnianych toreb, które pozwalały warzywom oddychać i chroniły środowisko. Zero Waste? Nailed it!

Moim zamiarem było zrobienie zupy. Każdy kto jadł dobre zupy ten wie, że nie ma nic lepszego na zimne wieczory i poranki (takie jakie ostatnio zawitały do Londynu), a jako że to UK, to czas spróbować ich kuchni i zakupić **butternut squash** czyli to, co u nas jest traktowane jako dynia ozdobna. A tutaj ludzie to jedzą! Szaleni. 

Po krótkich przygotowaniach zabrałam się za obrabianie dyńki. Ciachnęłam ją z góry i z dołu, obrałam ze skórki i zauważyłam, że miejsce po odcięciu ogonka ma śmieszną rosę, jakby malutkie kropelki. Pociachałam w piękną kosteczkę i zajęłam się tymczasowo wrzucaniem nowego prania do pralki gdy WTEM...
...
...
spojrzałam na moje ręce i włosy stanęły mi na głowie. 

Przez chwilę myślałam, że w jakiś sposób wsadziłam ręce do kwasu. Ściągnięta, opuchnięta skóra, zaczerwieniona, a w niektórych miejscach całkiem żółta i schodząca płatami. 

Zaczęłam obwiniać wszystko (orzechy do prania z olejkami eterycznymi - no chyba niemożliwe, bardziej ekologicznie i antylergicznie chyba nie można; resztki chemikaliów na blacie, bo moi wspólokatorzy nie potrafią sprzątać - możliwe, ale aż tak?). Ostatecznie uznałam, że być może mam uczulenie na dyńki (jak to możliwe, już jadłam nie raz). 

Resztkami sił, niedługo przed tym jak nieznana mordercza substancja wyżarła mi skórę do kości (no dobra, nie) wygooglałam na telefonie i oczywiście okazało się że takie zjawisko istnieje i dotyka jakiś procent ludzi i że powinno się obrabiać butternut squash w rękawiczkach. Co do leczenia, **dermatitis** mija po 24h, a można go jeszcze dodatkowo przegnać dobrym kremem nawilżającym do skóry wrażliwej. UFFFF. CHYBA JEDNAK NIE UMRĘ.

To mrożące krew w żylach wydarzenie sprawilo jednak, że spojrzalam inaczej na niewinne z pozoru warzywa. Okazalo się bowiem, że ten "kwas" który zaatakowal moje ręce to strategia obronna rosliny która w ten sposób broni się przed amatorami jej owoców (bulw? nie wiem czym z punktu widzenia biologicznego jest dynia). 

Kontynuując przygotowanie zupy, dorwalam się do cebuli. Także niby niewinne, smaczne i zdrowe kuleczki, ale nie od dzis wiadomo, że jak nic potrafią one doprowadzić mnie do strumienia lez. Cóż. Strategia obronna numer dwa. 

Następnie wpadla mi w ręce niewątpliwa mistrzyni ataków na niewinnych ludzi który tylko ją chcą zjeć, papryczka chili. Oczywiscie tutaj efekt obrony przed drapieżnikami jest raczej marny, bo to przecież ostrosć papryczki motywuje nas do zjedzenia jej, więc bezpieczna bylaby bez tego :)

I co wam po tym, biedne roslinki jak wystarczylo kilkanascie minut na gorącym oleju, a po waszych smiercionosnych substancjach pozostaly tylko wspomnienia i lekko zluszczona skóra? 





[back](./)
