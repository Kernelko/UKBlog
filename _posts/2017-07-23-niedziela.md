---
layout: default
title: Niedzielnie wycieczki
---
23 lipca, niedziela

Niedziela, dzień święty! Dzisiaj o 17:55 mama była umówiona z zaprzyjaźnionym starszym małżeństwem Lizz i Ianem, na wspólną wyprawę do Kingsthorne, gdzie znajduje się zakon sióstr (nie wiem jaki) i co tydzień przyjeżdża tam jeden z dwóch księży i odprawia mszę w rycie trydenckim. Starszy ksiądz, chyba nazywa się Richard, mówi strasznie szybko i niewyraźnie, dlatego trzeba mieć mszał ze sobą żeby załapać, z resztą, nawet gdyby mówił wyraźnie to i tak ta msza jest zupełnie inna niż ta którą znamy i mszał jest niezbędny.

Moja mama poznała Lizz i Iana w innym kościele już chyba ponad rok temu, to bardzo miła brytyjska para, ludzie w wieku moich dziadków, ale świetnie się trzymają i są dla siebie i innych przekochani. Lizz jest dość zabawna, taka egzaltowana ale na angielski sposób - mówi dość cicho ale jest taka trochę och, ach, to wspaniale, och! Maluje paznokcie, dzisiaj chyba były delikatnie różowe i zawsze wygląda elegancko, chociaż nie przesadnie posh. Ian natomiast to przemiły człowiek niezwykle oczytany, zna takie osobistości polskie jak np. kardynał Wyszyński, ostatnio polecał mi bardzo ciekawą książkę Bearing false witnesses.

Jak tylko weszliśmy do budynku zakonu, powitał nas przesympatyczny człowiek, Steven i na dodatek powiedział do nas po polsku “Jak się masz?” - ponoć ktoś w pracy go nauczył. 
Rozmawiałam z nim po mszy i okazuje się że mieszka w Newport, pracuje w Cardiff i dojeżdża co tydzień do tej wsi na mszę trydencką! Taki kawał drogi! W Cardiff pracuje w szpitalu w dziale Bioengineering i zajmuje się uczeniem ludzi jak obsługiwać różne sprzęty. Ponoć za 3 tygodnie odchodzi na emeryturę. Miał prześmieszny krawat z planetami, taki że były one nawet podpisane, jakby podczas rozmowy o kosmosie zapomniał jak się nazywa ta planeta karłowata :p Powiedział mi też, jak zapytałam czy na krawacie jest Pluton, że dla niego zawsze on planetą. Potem porozmawialiśmy trochę o kosmosie i Elonie Musku. Takie miłe pogawędki to standard w tutejszych kościołach katolickich, jako że są one w mniejszości to społeczności w nich żyjące są bardziej zżyte i akurat w tym kościele zawsze po mszy idzie się na herbatkę i ciastka do eleganckiego saloniku. Wpada też tam ksiądz żeby wypytać co u kogo, a dzisiaj też był, na herbatce i na mszy, jakiś młody dominikanin z Brazylii, wyglądał bardzo mądrze i miło, ale nie było okazji żeby z nim pogadać.

Poniżej troszkę fotek kościoła.

Za tą figurą, po lewej stronie jest jakby osobna nawa, w której podczas mszy siedzą siostry. Nie wiem czy one mają tak, że nie mogą się kontaktować ze światem zewnętrznym. 
Tutaj ją trochę lepiej widać i drzwi którymi wchodzą siostrzyczki.

Ksiądz Richard, o którym wspominałam, jest już dość wiekowy, ale bardzo dużo czasu spędził na misjach w Peru. Do dzisiaj jeździ tam chyba co jakiś czas i przywozi różne takie urocze rzeczy za które można dać ofiarę która przez niego zostanie przekazana peruwiańczykom.
A propos, dzisiejsza Ewangelia była o fałszywych prorokach i o tym że dobre drzewo daje dobre owoce, a złe drzewo złe i właśnie po tym można poznać czy coś jest złe czy dobre.
Dlatego, w swoim płomiennym i dość ostrym kazaniu, jak na ten kraj (spodziewałam się że tutaj ludzie są raczej letni) ksiądz Richard opowiadał o tym jak w czasach prezydenta Nixona, do Ameryki Łacińskiej, która była wtedy mocno katolicka, został wysłany, nie wiem czy dobrze zrozumiałam, Rockefeller? , który miał zrobić wywiad właśnie na temat kościoła katolickiego - czym się zajmuje i czy może być przydatny w realizowaniu amerykańskich planów w tej części kontynentu. Okazało się, że KK zajmuje się nieistotnymi sprawami dla USA - szukaniem sprawiedliwości, karmieniem biednych i tym podobne. Z tego względu, rząd amerykański zapłacił duże pieniądze (zarówno na sam dojazd, jak i materiały promocyjne, ulotki, projektory) różnym sektom (Adwentyści Dnia Siódmego, Świadkowie Jehowy, Mormoni - w ogóle ksiądz ich wszystkich nazwał sektami, w Polsce Jehowi by się wkurzyli bo oficjalnie według prawa nie są sektą, tylko zarejestrowaną grupą religijną czy coś tam) aby te przyjechały i podkopywały KK, a jako że one były finansowane przez USA, to w ten sposób miało ono duże narzędzie wpływania na tamtejsze społeczeństwo. Ksiądz Richard mówił dalej, że wiele osób które spotyka się na ulicy było ochrzczonych w Kościele Katolickim, ale przedstawiciele tych sekt w różny sposób rekrutowali swoich członków. Dla przykładu, wyszukiwali dom osoby samotnej i chorej i zasypywali ją ulotkami, wizytami i prali jej mózg że zostanie wyleczona jak tylko dołączy do ich wspólnoty. Typowe.
Nie wiem ile w tym prawdy, ale jestem w stanie w to uwierzyć jako że ten ksiądz naprawdę sporo czasu tam spędził i raczej jest dobrym źródłem informacji, z zerowej ręki.
Co dalej? Jako że pogoda była dzisiaj ładna, dorzucam kilka obrazków do pokazania klimatu jaki panuje w tej miejscowości. Zboże rośnie wszędzie, nawet przy murku:
W UK budynki i bloki nie mają numerów, tylko nazwy. W Londynie mieszkałam np.  W Carmichael House, tutaj w Hom Green. Jest co całkiem fajne, że można powiedzieć “Carmichael House 15” a nie “30/15”.
Można też mieszkać w zagajniku (bo to znaczy “the shrubbery”)
Tak wyglądają okolice domu w którym mieszkam obecnie i droga, którą się idzie do miasteczka (15 minut to zajmuje). Samo miasteczko poniżej, oraz soczysty polski akcent na jednej z witryn:




[back](./)
